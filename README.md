# week04-exam05 - هفته‌ی چهارم، تمرین پنجم، مشقیانو
## مشقیانو

کوئری‌های شما باید روی MySQL قابل اجرا باشند.

اون یکی همکارمون که نخواست هویتش فاش بشه:) متاسفانه استادش بهش مشق‌های زیادی داده که چون خودش درگیر بوت‌کمپ و کالج‌های کوئراست از شما میخواد تا مشق‌هاشو براش بنویسید.

همان طور که در جریان هستید این مسائل نرمال‌سازی بیشتر جنبه تئوری دارند و در مسائل و مشق‌های دانشگاه مطرح میشوند. جدول اولیه سوپرمارکت که در صورت سوال مطرح شده به شرح زیر است:

![db](https://quera.ir/qbox/view/qDnGMwpFVZ/db.png)


اما همان‌طور که مشخص است، طراحی این دیتابیس اصلاً جالب نیست و افزونگی داده دارد.

در این سؤال، از شما می‌خواهیم این دیتابیس را برای اون یکی همکارمون نرمال‌سازی کنید.

جزئیات پروژه
اطلاعات جدول موجود به‌صورت زیر است:

نام ستون	نوع	تعریف
m_id	bigint AUTO_INCREMENT	آی‌دی شعبه
m_name	varchar(255)	نام شعبه
m_address	text	آدرس شعبه
p_id	bigint AUTO_INCREMENT	آی‌دی محصول
p_name	varchar(255)	نام محصول
p_weight	bigint	وزن محصول
price	bigint	قیمت محصول
level	int	سطح شعبه
m_score	bigint	امتیاز شعبه
capacity	bigint	ظرفیت تعداد محصول مربوط به سطح شعبه
هم‌چنین توجه کنید که در جدول بالا m_id و p_id کلید هستند.

مطلوبات
تنها خواسته از شما در این سوال این است که جدول شکلی که در ابتدای سؤال آمده است را پس از نرمال‌سازی، فقط با استفاده از دستورات DDL ایجاد و ارسال کنید.

شما باید نرمال‌سازی را تا جایی ادامه دهید که هیچ‌کدام از وابستگی‌ها (dependencies) نقض نشوند.

تنها نکته‌ی مهم این سؤال، نام‌گذاری جداول است. باید طبق جدول زیر از نام هر یک از جداول که احتیاج دارید، استفاده کنید.

کلید	نام جدول
شعبه‌ها	markets
امتیازات	scores
محصولات	products
نام‌ها	names
وزن‌ها	weights
آدرس‌ها	addresses
قیمت‌ها	prices
ظرفیت‌ها	capacities
نکات
دقت‌کنید که نیاز به استفاده از همه‌ی جداول ذکر شده در جدول بالا نیست و فقط باید از جداولی که به آن‌ها احتیاج دارید استفاده کنید.
تمام اطلاعات ستون‌ها (مانند نام و...) باید مشابه موارد ذکر شده در اول سؤال باشند و نباید تغییر کنند.
امکان NULL بودن در هیچ یک از ستون‌ها مجاز نیست.
کلیدهای خارجی باید به درستی ایجاد شوند (نام آن‌ها اهمیتی ندارد).
آن‌چه باید آپلود کنید
پس از طراحی کوئری‌ها، کد خود را در قالب یک فایل با پسوند .sql آپلود کنید.
